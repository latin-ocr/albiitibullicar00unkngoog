TIBULLI ΠΒ. Π. 6. 59

Ne tibi neglecti mittant mala somnia Manes,
Maestaque sopitae stet soror ante torum,
Qualis ab excelsa praeceps delapsa fenestra
40 Venit acl infernos sanguinolenta lacus.
Desino, ne dominae luctus renoventur acerbi:
Non ego sum tanti, ploret ut illa semel.
Nec lacrimis oculos digna est foedare loquaces:
Lena nocet nobis, ipsa puella ¹bona est.
45Lena necat miserum Phryne furtimque tabellas
Occulta portans itque reditque sinu:
Saepe, ego cum dominae dulces a limine duro
Agnosco voces, haec negat esse domi:
Saepe, ubi nox promissa mihi est, languere puellam
50 Nuntiat aut aliquas extimuisse minas,
Tunc morior curis, tunc mens mihi perdita fingit,
Quisve meam teneat, quot teneatve modis:
Tunc tibi, lena, precor diras: satis anxia vivas,

Moverit e votis pars quotacunque deos.

V. 45. vetat libri. Pom-tuus necet, quae optimo coniectura
iure placuit vulgo. Lucretianum noster vocat proponit ad Propert.
p. 182. quod non probaverim.

 

